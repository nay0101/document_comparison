<chunked_documents>

  <chunk number="1">
    <language1>
      HONG LEONG 3-IN-1 JUNIOR ACCOUNT (Versi Bahasa Malaysia)
      Last updated on 29 November 2024
      Terms & Conditions (“T&Cs”)
      These T&Cs are to be read together as a whole with the General Terms and Conditions of Accounts, Hong Leong Debit Card Terms and Conditions, e-Statement and e-Tax Invoice Facility Terms and Conditions, Terms and Conditions for the Use of HLB Connect (as defined below) and any other relevant Terms and Conditions as HLB may impose from time to time with twenty-one (21) calendar days’ prior notice, as well as other rules and regulations binding on HLB.
    </language1>
    <language2>
      AKAUN JUNIOR 3-DALAM-1 HONG LEONG (English Version)
      Dikemas kini pada 29 November 2024
      Terma & Syarat (“T&S”)
      T&S ini harus dibaca secara keseluruhan dengan Terma dan Syarat Am Akaun, Terma dan Syarat Kad Debit Hong Leong, Terma-terma dan Syarat-Syarat Kemudahan e-Penyata dan Invois e-Cukai, Terma dan Syarat Penggunaan HLB Connect (seperti yang ditentukan di bawah) dan mana-mana terma dan syarat lain yang berkaitan seperti yang mungkin dikenakan oleh HLB dari semasa ke semasa setelah diberi notis awal dua puluh satu (21) hari, serta peraturan dan undang-undang lain yang mengikat ke atas HLB.
    </language2>
  </chunk>

  <chunk number="2">
    <language1>
      1.0 Definition
      “ATM”
      Automated teller machines: (i) installed by HLB/HLISB or any member of the Shared ATM Network (SAN); and/or (ii) designated by HLB/HLISB or Visa/Mastercard, for the use of the Cardholder.
      “CASA/CASA-i”
      HLB Current and Savings Account/HLISB Current and Savings Account-i.
      “CDM”
      Cash Deposit Machine installed by HLB/HLISB for you to make deposits and payment transactions by cash.
      “child”
      An individual below eighteen (18) years old, who is the beneficiary of the 3-in-1 JA.
      “Connect”
      Internet banking services provided by HLBB/HLISB to enable you to perform banking transactions with the use of a personal computer terminal or any electronic device through the internet browser with the Security Codes; and include the services as may be supplemented, varied or withdrawn by HLB/HLISB at any time, and from time to time.
    </language1>
    <language2>
      1.0 Takrif
      “ATM”
      Mesin Juruwang Automatik (i) yang dipasang oleh HLISB/HLB atau mana-mana ahli Rangkaian ATM Kongsi (SAN) dan/atau (ii) yang ditetapkan oleh HLISB/HLB atau Visa/Mastercard untuk kegunaan pemegang kad.
      “CASA/CASA-i”
      Akaun Semasa dan Simpanan HLB/Akaun Semasa-i dan Simpanan-i HLISB.
      “CDM”
      Mesin Deposit Tunai yang dipasang oleh HLISB/HLB untuk anda membuat deposit dan transaksi pembayaran secara tunai.
      “kanak-kanak”
      Individu di bawah lapan belas (18) tahun, yang merupakan benefisiari kepada akaun JA 3-dalam-1.
      “Connect”
      Perkhidmatan Perbankan Internet yang disediakan oleh HLISB/HLBB untuk membolehkan anda melakukan transaksi perbankan dengan menggunakan terminal komputer peribadi atau apa-apa peranti elektronik menerusi pelayar internet dengan Kod Keselamatan; dan termasuk perkhidmatan yang ditambah, diubah atau ditarik balik oleh HLISB/HLB pada bila-bila masa, dan dari semasa ke semasa.
    </language2>
  </chunk>

  <chunk number="3">
    <language1>
      “Customer”
      Primary accountholder of 3-in-1 JA, who is the parent/legal guardian of the child.
      “Domicile Branch”
      HLB branch at which the 3-in-1 JA is opened and maintained.
      “HLB”
      Hong Leong Bank Berhad and includes its branches and successors-in-title and assigns.
      “HLISB”
      Hong Leong Islamic Bank Berhad and includes its branches and successors-in-title and assigns.
      “IBG”
      Inter Bank Giro.
      “3-in-1 JA”
      3-in-1 Junior Account that comprises of three (3) accounts, namely Junior Savings Account, Junior Fixed Deposit and Junior Debit Card (linked to the Re-loadable Account).
    </language1>
    <language2>
      “Pelanggan”
      Pemegang akaun utama bagi JA 3-dalam-1, yang merupakan ibu bapa/penjaga sah kanak-kanak itu.
      “Cawangan Domisil”
      Cawangan HLB di mana JA 3-dalam-1 dibuka dan diselenggara.
      “HLB”
      Hong Leong Bank Berhad termasuk cawangan-cawangannya dan pengganti hak milik dan pemegang serah haknya.
      “HLISB”
      Hong Leong Islamic Bank Berhad termasuk cawangan-cawangannya dan pengganti hak milik dan pemegang serah haknya.
      “IBG”
      Pindahan Giro Antara Bank.
      “JA 3-dalam-1”
      Akaun Junior 3-dalam-1 terdiri daripada tiga (3) akaun, iaitu Akaun Simpanan Junior, Deposit Tetap Junior dan Kad Junior Debit (yang dipautkan kepada Akaun Isian Semula).
    </language2>
  </chunk>

  <chunk number="4">
    <language1>
      “JSA”
      Junior Savings Account, which is a savings account maintained with HLB with the child as beneficiary.
      “JFD”
      Time deposits placed by the Customer into JFD Account to enjoy high interest exclusively for the child.
      “JFD Account”
      Junior Fixed Deposit Account, which is a fixed deposit account maintained with HLB, with the child as beneficiary.
      “JDC”
      Junior Debit Card, known as re-loadable debit card. JDC is linked to a Re-loadable Account and is issued to the Customer for the convenience of the child. It is given to the child with the consent of the Customer.
      “month”
      Calendar month.
      “Non-Domicile Branch” Any HLB branch other than the Domicile Branch.
      “Re-loadable Account”  A virtual account linked to JDC.
    </language1>
    <language2>
      “JSA”
      Akaun Simpanan Junior yang merupakan akaun simpanan yang diselenggara dengan HLB dan kanak-kanak adalah benefisiarinya.
      “JFD”
      Deposit Bertempoh yang diletak oleh Pelanggan ke dalam Akaun JFD untuk menikmati kadar keuntungan tinggi khusus buat kanak-kanak tersebut.
      “Akaun JFD”
      Akaun Deposit Tetap Junior merupakan akaun deposit tetap yang diselenggara dengan HLB, dan kanak-kanak adalah benefisiarinya.
      “JDC”
      Kad Junior Debit, yang dikenali sebagai kad debit Isian Semula. JDC dipautkan kepada Akaun Isian Semula dan dikeluarkan kepada Pelanggan untuk kemudahan kanak-kanak itu. Kad ini dikeluarkan kepada kanak-kanak dengan persetujuan Pelanggan.
      “bulan”
      Bulan Kalendar.
      “Bukan Cawangan Domisil”
      Mana-mana cawangan HLB selain Cawangan Domisil.
      “Akaun Isian Semula”
      Akaun maya yang dipautkan kepada JDC.
    </language2>
  </chunk>

  <chunk number="5">
    <language1>
      2.0 Overview of the 3-in-1 JA
      (a) 3-in-1 JA is an “Adult for Child” account whereby the parent/legal guardian is the primary accountholder and the child is the beneficiary of the account. There can only be one (1) beneficiary for each 3-in-1 JA.
      (b) The application for 3-in-1 JA must be made by the Customer.
      (c) JSA, JFD Account and Re-loadable Account (linked to JDC) will be opened simultaneously upon 3-in-1 JA opening. The Customer may maintain the JFD Account and Re-loadable Account linked to the JDC with zero (0) balance. However, there must be a minimum balance of Ringgit Malaysia One (RM1) in the JSA at all times, failing which the JSA will be closed.
      (d) Issuance of JDC is optional upon request.
      (e) Monthly e-statement is made available on Connect.
      (f) The Customer shall have the sole authority to operate and close the 3-in-1 JA.
    </language1>
    <language2>
      2.0 Gambaran Keseluruhan JA 3-dalam-1
      (a) JA 3-dalam-1 ialah akaun "Dewasa bagi Anak" iaitu di mana ibu bapa / penjaga yang sah adalah pemegang akaun utama dan anak tersebut adalah benefisiari akaun tersebut. Hanya satu (1) benefisiari sahaja untuk setiap akaun JA 3-dalam-1.
      (b) Permohonan JA 3-dalam-1 mesti dibuat oleh Pelanggan.
      (c) Akaun JSA, JFD dan Akaun Isian Semula (dipautkan ke JDC) akan dibuka serentak ketika pembukaan JA 3-dalam-1. Pelanggan boleh mengekalkan Akaun JFD dan Akaun Isian Semula yang dipautkan ke JDC dengan baki sifar (0). Walau bagaimanapun, Pelanggan hendaklah memastikan baki minimum sebanyak Ringgit Malaysia Satu (RM1) di dalam akaun JSA sepanjang masa, untuk mengelakkan akaun JSA ditutup.
      (d) Pengeluaran JDC adalah pilihan berdasarkan permintaan.
      (e) Penyata e-bulanan adalah tersedia di HLB Connect.
      (f) Pelanggan mempunyai kuasa mutlak untuk mengendalikan dan menutup JA 3-dalam-1.
    </language2>
  </chunk>

  <chunk number="6">
    <language1>
      3.0 The Accounts in the 3-in-1 JA
      3.1 Junior Savings Account (“JSA”)
      (a) A minimum deposit of Ringgit Malaysia One (RM1) is required to open a JSA.
      (b) Interest in JSA will be calculated and accrued on a daily basis based on the balance at the end of each day and will be credited into the JSA on the last day of each month.
      (c) In the event of 3-in-1 JA closure, the interest will be pro-rated based on the number of days the account remains active for that particular month and will be credited on the day the account is closed.
    </language1>
    <language2>
      3.0 Akaun-akaun dalam JA 3-dalam-1
      3.1 Akaun Simpanan Junior (“JSA”)
      (a) Deposit minimum yang diperlukan untuk membuka JSA ialah Ringgit Malaysia Satu (RM1).
      (b) Keuntungan untuk JSA akan dikira dan diakru setiap hari berdasarkan baki pada setiap hari dan akan dikreditkan ke dalam JSA pada hari terakhir setiap bulan.
      (c) Jika berlaku penutupan JA 3-dalam-1, keuntungan akan dikira secara pro-rata berdasarkan bilangan hari akaun itu kekal aktif bagi bulan tersebut dan akan dikreditkan pada hari akaun itu ditutup.
    </language2>
  </chunk>

  <chunk number="7">
    <language1>
      3.2 Junior Fixed Deposit Account (“JFD”)
      (a) The minimum deposit placement required for JFD is Ringgit Malaysia One Thousand (RM1,000).
      (b) JFD is only available for tenures of 12, 24, 36, 48 and 60 months (“Tenure”). HLB reserves the right to vary the Tenure at any time with twenty-one (21) calendar days’ prior notice.
      (c) JFD placement can only be performed Over-The-Counter (“OTC”) at any HLB branch or via standing instruction (“SI”) from JSA.
      (d) With effect from 12 June 2021 ("Effective Date"), there shall be no interim crediting of interests on a monthly basis ("New Rule"):
      • For all new JFD, interest will be credited into the JSA only upon maturity of JFD.
      • For JFD opened prior to Effective Date, interest earned will be credited into the JSA on a monthly basis until the end of the JFD tenure**. Should the JFD be renewed, whether manually or on an auto-renewal basis upon maturity, the New Rule shall apply.
    </language1>
    <language2>
      3.2 Akaun Deposit Tetap-i Junior (“JFD”)
      (a) Peletakan deposit minimum yang diperlukan bagi JFD ialah Ringgit Malaysia Satu Ribu (RM1,000).
      (b) JFD hanya disediakan untuk tempoh 12, 24, 36, 48 dan 60 bulan (“Tempoh”). HLB berhak mengubah Tempoh pada bila-bila masa dengan memberi notis awal dua puluh satu (21) hari.
      (c) Peletakan JFD hanya boleh dibuat Melalui Kaunter (“OTC”) di mana-mana cawangan HLB atau melalui arahan tetap (“SI”) daripada JSA.
      (d) Berkuatkuasa pada 12 Jun 2021 (“Tarikh Berkuatkuasa”), tiada lagi pengkreditan keuntungan secara interim iaitu setiap bulan (“Peraturan Baharu”).
      • Untuk semua JFD yang baharu, keuntungan akan dikreditkan ke dalam JSA hanya pada tarikh matang JFD tersebut.
      • Untuk JFD yang dibuka sebelum Tarikh Berkuatkuasa, keuntungan yang diperolehi akan dikreditkan ke dalam JSA pada setiap bulan hingga akhir tempoh JFD tersebut. Sekiranya JFD diperbaharui, sama ada secara manual atau secara automatik pada tarikh matang, Peraturan Baharu akan terpakai.
    </language2>
  </chunk>

  <chunk number="8">
    <language1>
      (**In the event the entire JFD is fully withdrawn on or before its respective maturity period or the minimum tenure as HLB may determine at any time with twenty-one (21) calendar days’ prior notice, HLB shall be entitled to deduct from or debit the Customer’s JFD Account all such accrued monthly interest paid including but not limited to all interests paid on partial withdrawals earlier.)
      Illustration:
      A JFD entered into before Effective Date for a 12-month tenure maturing on 31 August 2021 will enjoy interest crediting on a monthly basis. Upon maturity, the said JFD is renewed for another 12 months. Interests for this renewed JFD will only be paid at the end of the 12-month tenure on 31 August 2022.
      (e) Any placement made to the JFD is receiptless. All transactions and activity of JFD will be reflected in the 3-in-1 JA monthly e-statement.
    </language1>
    <language2>
      (**Sekiranya JFD dikeluarkan sepenuhnya pada atau sebelum tempoh matang atau tempoh minimum seperti yang ditentukan oleh HLB pada bila-bila masa dengan memberi notis awal dua puluh satu (21) hari, HLB berhak untuk menolak atau mendebit Akaun JFD, Pelanggan bagi semua keuntungan bulanan terakru termasuk tetapi tidak terhad kepada semua keuntungan yang dibayar ke atas sebahagian pengeluaran awal.)
      Ilustrasi:
      JFD yang dimasukkan sebelum Tarikh Berkuatkuasa untuk tempoh 12 bulan, dan matang pada 31 Julai 2021, akan menikmati pengkreditan keuntungan setiap bulan. Setelah matang, JFD tersebut akan diperbaharui selama 12 bulan lagi. Keuntungan diperolehi dari JFD yang diperbaharui ini hanya akan dibayar pada akhir tempoh 12 bulan iaitu pada 31 Julai 2022.
      (e) Tiada resit akan dikeluarkan untuk peletakan JFD. Semua transaksi dan aktiviti JFD akan dipaparkan dalam penyata elektronik bulanan Akaun Junior 3-dalam-1.
    </language2>
  </chunk>

  <chunk number="9">
    <language1>
      • Standing Instruction for JFD Placement
      (i) The Customer can perform JFD placement from JSA via SI (limited to once a month).
      (ii) SI must be made only at the Domicile Branch.
      (iii) The Customer must specify the placement date and the selected Tenure for JFD placement from JSA with a minimum placement of Ringgit Malaysia One Thousand (RM1,000) or in multiples of Ringgit Malaysia One Thousand (RM1,000) up to a maximum of Ringgit Malaysia Five Thousand (RM5,000) only per month.
      (iv) To enable a JFD placement from JSA via SI, a minimum balance of Ringgit Malaysia (RM1,000) must be maintained in JSA after such JFD placement. Otherwise, the SI will not be effected.
      (v) Interest for JFD placement via SI from JSA will be based on the JFD prevailing board rate for the respective Tenure and reflected in the 3-in-1 JA monthly e-statement.
    </language1>
    <language2>
      • Arahan Tetap bagi Peletakan JFD
      (i) Pelanggan boleh membuat peletakan JFD daripada JSA melalui SI (terhad kepada sekali sebulan).
      (ii) SI mestilah dibuat di Cawangan Domisil sahaja.
      (iii) Pelanggan mestilah menyatakan tarikh peletakan dan Tempoh pilihan bagi peletakan JFD daripada JSA dengan peletakan minimum Ringgit Malaysia Satu Ribu (RM1,000) atau dalam gandaan Ringgit Malaysia Satu Ribu (RM1,000) sehingga maksimum Ringgit Malaysia Lima Ribu (RM5,000) sahaja sebulan.
      (iv) Untuk membolehkan peletakan JFD daripada JSA melalui SI, baki minimum sebanyak Ringgit Malaysia Satu Ribu (RM1,000) mestilah dikekalkan dalam JSA selepas peletakan JFD itu dibuat. Jika tidak, SI tidak akan dilaksanakan.
      (v) Keuntungan bagi peletakan JFD melalui SI daripada JSA berdasarkan kadar semasa JFD bagi Tempoh berkenaan dan dipaparkan dalam penyata elektronik bulanan Akaun Junior 3-dalam-1.
    </language2>
  </chunk>

  <chunk number="10">
    <language1>
      • Partial Withdrawal and Premature Withdrawal of JFD
      (i) Partial withdrawal of JFD is allowed during the Tenure provided that the JFD balance prior to the partial withdrawal is above Ringgit Malaysia Three Thousand (RM3,000). Otherwise, such partial withdrawal shall be treated as premature withdrawal of the entire JFD.
      (ii) Partial withdrawal of JFD can be performed at any branch, i.e., at the Domicile Branch or Non-Domicile Branch.
      (iii) Partial withdrawals of JFD are permissible with a minimum withdrawal of Ringgit Malaysia Three Thousand (RM3,000) or in multiples of Ringgit Malaysia Three Thousand (RM3,000) or any other amount to be determined by HLB at any time with twenty-one (21) calendar days’ prior notice provided that the minimum balance of the JFD has to be maintained at Ringgit Malaysia Three Thousand (RM3,000) after such partial withdrawals.
      (iv) The balance sum of the JFD placement will continue to earn the contracted JFD rate.
      (v) No interest shall be payable on partially withdrawn amounts and premature withdrawals of JFDs, regardless of the number of completed months at the time of partial/premature withdrawal.
    </language1>
    <language2>
      • Pengeluaran Sebahagian dan Pengeluaran Pramatang JFD
      (i) Pengeluaran sebahagian JFD dibenarkan semasa dalam Tempoh dengan syarat baki di dalam akaun JFD sebelum pengeluaran secara sebahagian itu adalah melebihi Ringgit Malaysia Tiga Ribu (RM3,000). Jika tidak, pengeluaran sebahagian tersebut akan dianggap pengeluaran pramatang bagi keseluruhan JFD.
      (ii) Pengeluaran sebahagian JFD boleh dibuat di mana-mana cawangan, iaitu Cawangan Domisil atau Bukan Cawangan Domisil.
      (iii) Pengeluaran sebahagian JFD adalah dibenarkan dengan pengeluaran minimum sebanyak Ringgit Malaysia Tiga Ribu (RM3,000) atau dalam gandaan Ringgit Malaysia Satu Ribu (RM1,000) atau apa-apa amaun lain yang akan ditentukan oleh HLB pada bila-bila masa dengan memberi notis awal dua puluh satu (21) hari.
      (iii) Baki jumlah peletakan JFD akan terus menikmati kadar JFD seperti yang ditetapkan.
      (iv) Tiada keuntungan akan dibayar bagi amaun pengeluaran sebahagian dan pengeluaran pramatang JFD, tanpa mengambil kira bilangan bulan yang telah lengkap pada masa pengeluaran sebahagian/pramatang itu dibuat.
    </language2>
  </chunk>

  <chunk number="11">
    <language1>
      3.3 Junior Debit Card (Re-loadable) (“JDC”)
      (a) The JDC is linked to the Re-loadable Account.
      (b) No interest is earned for balance maintained in the Re-loadable Account.
      (c) This part of T&Cs is to be read together with the Hong Leong Debit Card Terms & Conditions with the following exceptions:
      (i) “E-Account” is not applicable;
      (ii) “Joint Accountholder” is not applicable;
      (iii) JDC transactions will be reflected in the 3-in-1 JA monthly e-statement.
      (iv) Security Codes – Only ATM PIN will be given.
    </language1>
    <language2>
      3.3 Kad Debit Junior (Isian Semula) (“JDC”)
      (a) JDC dipautkan kepada Akaun Isian Semula.
      (b) Tiada keuntungan bagi baki di dalam Akaun Isian Semula.
      (c) Bahagian T&S ini hendaklah dibaca bersama-sama dengan Terma & Syarat Kad Debit Hong Leong dengan pengecualian berikut:
      (i) “e-Akaun” tidak berkenaan;
      (ii) “Pemegang Akaun Bersama” tidak berkenaan;
      (iii) Transaksi JDC akan dipaparkan dalam penyata elektronik bulanan JA 3-dalam-1
      (iv) Kod Keselamatan – Hanya ATM PIN akan diberi.
    </language2>
  </chunk>

  <chunk number="12">
    <language1>
      3.3.1 Dormancy
      (a) Re-loadable Account will become dormant automatically if JSA becomes dormant.
      (b) The JDC will no longer be valid for use when JSA and Re-loadable Account becomes dormant.
      (c) Account balance within the Re-loadable Account will be transferred back to the JSA on the day before the Re-loadable Account becomes dormant.
      (d) The Customer can reactivate the said dormant accounts by performing a transaction in the JSA. The status of reactivation of the Re-loadable Account will only be updated on the next day upon the successful transaction and reactivation of the JSA.
    </language1>
    <language2>
      3.3.1 Akaun Tidak Aktif
      (a) Akaun Isian Semula akan menjadi tidak aktif secara automatik jika JSA menjadi tidak aktif.
      (b) JDC tidak lagi sah untuk digunakan apabila JSA dan Akaun Isian Semula menjadi tidak aktif.
      (c) Baki akaun di dalam Akaun Isian Semula akan dipindahkan semula ke dalam JSA pada hari sebelum Akaun Isian Semula menjadi tidak aktif.
      (d) Pelanggan boleh mengaktifkan semula akaun tidak aktif tersebut dengan melakukan transaksi dalam JSA. Status pengaktifan semula Akaun Isian Semula hanya akan dikemas kini pada hari berikutnya setelah transaksi dan pengaktifan semula JSA berjaya dilakukan.
    </language2>
  </chunk>

  <chunk number="13">
    <language1>
      3.3.2 JDC Reload
      (a) The Customer must perform credit reload into the Re-loadable Account prior to using the JDC.
      (b) The following are two (2) reload options available for JDC:
      Auto Reload
      The Customer has an option to subscribe for automatic reload (“Auto Reload”) service to top-up cash value automatically into the Re-loadable Account via OTC or Connect.
      (i) Auto Reload via OTC
      • Auto Reload service is available only from JSA into the Re-loadable Account.
      • Upon issuance of the JDC, Ringgit Malaysia Fifty (RM50) is debited from the JSA and will be auto reloaded into the Re-loadable Account provided that the Customer has opted for the Auto Reload service.
      • Auto Reload will be effected whenever the balance in the Re-loadable Account falls below the threshold of Ringgit Malaysia Fifty (RM50).
      • The minimum Auto Reload amount is Ringgit Malaysia Fifty (RM50) and in multiples of Ringgit Malaysia Fifty (RM50) up to a maximum of Ringgit Malaysia Five Hundred (RM500) per month.
    </language1>
    <language2>
      3.3.2 Isian Semula JDC
      (a) Pelanggan mestilah melakukan isian semula kredit ke dalam Akaun Isian Semula sebelum menggunakan JDC.
      (b) Dua (2) pilihan tambah nilai yang tersedia bagi JDC seperti berikut:
      Isian Semula Auto
      Pelanggan mempunyai pilihan untuk melanggani perkhidmatan isian semula automatik (“Isian Semula Auto”) untuk menambah nilai tunai secara automatik ke dalam Akaun Isian Semula melalui OTC atau Connect.
      (i) Perkhidmatan Isian Semula Auto melalui OTC
      • Perkhidmatan Isian Semula Auto hanya tersedia daripada JSA kepada Akaun Isian Semula.
      • Setelah JDC dikeluarkan, Ringgit Malaysia Lima Puluh (RM50) akan didebitkan daripada JSA dan akan diisi semula secara automatik ke dalam Akaun Isian Semula dengan syarat Pelanggan telah memilih perkhidmatan Isian Semula Auto.
      • Isian Semula Auto akan dilaksanakan apabila baki dalam Akaun Isian Semula susut di bawah paras Ringgit Malaysia Lima Puluh (RM50).
      • Amaun minimum Isian Semula Auto ialah Ringgit Malaysia Lima Puluh (RM50) dan dalam gandaan Ringgit Malaysia Lima Puluh (RM50) sehingga amaun maksimum Ringgit Malaysia Lima Ratus (RM500) sebulan.
    </language2>
  </chunk>

  <chunk number="14">
    <language1>
      • Auto Reload is subject to daily reload schedule at 6:00 a.m., 1:00 p.m. and 5:00 p.m. (“Reload Schedule”). Any Auto Reload required after 5:00 p.m. shall be scheduled for Reload Schedule on the following day.
      • Only one (1) Auto Reload is allowed per day.
      • Auto Reload service via OTC is available free of charge.
      (ii) Auto Reload via Connect
      • Only applicable to Customers who has registered their child for the HLB Pocket Connect App.
      • Log on to https://s.hongleongconnect.my/ and set up recurring reload in HLB Pocket Connect Parent Portal to transfer from any CASA/CASA-i into the Re-loadable Account.
      • Auto Reload service via Connect is available free of charge.
    </language1>
    <language2>
      • Isian Semula Auto tertakluk pada jadual tambah nilai harian pada pukul 6:00 pagi, 1:00 petang dan 5:00 petang (“Jadual Isian Semula”). Sebarang Isian Semula Auto diperlukan selepas 5:00 petang akan dijadualkan untuk Isian Semula pada hari berikutnya.
      • Hanya satu (1) Isian Semula Auto dibenarkan dalam sehari.
      • Perkhidmatan Isian Semula Auto melalui OTC disediakan secara percuma.
      (ii) Perkhidmatan Isian Semula Auto melalui Connect
      • Hanya terpakai kepada Pelanggan yang telah mendaftarkan anak mereka untuk Aplikasi HLB Pocket Connect.
      • Log masuk ke https://s.hongleongconnect.my/ dan sediakan tambah nilai berulang dalam Portal Ibu Bapa HLB Pocket Connect untuk memindahkan daripada mana-mana CASA/CASA-i ke dalam Akaun Isian Semula.
      • Perkhidmatan Isian Semula Auto melalui Connect tersedia secara percuma.
    </language2>
  </chunk>

  <chunk number="15">
    <language1>
      Manual Reload
      Manual Reload can be performed via OTC, CDM, ATM and Connect into the Re-loadable Account.
      (i) OTC:
      • Ringgit Malaysia Two (RM2) will be charged for each Manual Reload via OTC. This amount will be deducted from the reload amount (i.e. Manual Reload of Ringgit Malaysia Fifty (RM50), the amount credited to Re-loadable Account will be Ringgit Malaysia Forty-Eight (RM48)).
      (ii) CDM:
      • Insert JDC into CDM or manually key-in the sixteen (16) digit JDC number for reload.
      • Reload via CDM is free of charge.
      (iii) ATM:
      • Insert the Customer’s HLB Debit Card into ATM and key-in the sixteen (16) digit JDC number for reload.
      • Reload via ATM is free of charge.
      (iv) Connect:
      • Log on to https://s.hongleongconnect.my/ and transfer from any CASA/CASA-i into the sixteen (16) digit JDC number.
      • Reload via Connect is free of charge.
    </language1>
    <language2>
      Isian Semula Manual
      Isian Semula Manual boleh dilakukan melalui OTC, CDM, ATM dan Connect ke dalam Akaun Isian Semula.
      (i) OTC:
      • Ringgit Malaysia Dua (RM2) akan dikenakan bagi setiap Isian Semula melalui OTC. Amaun ini akan ditolak daripada amaun isian semula (contoh, untuk Isian Semula Manual sebanyak Ringgit Malaysia Lima Puluh (RM50), amaun yang dikreditkan ke dalam Akaun Isian Semula ialah Ringgit Malaysia Empat Puluh Lapan (RM48)).
      (ii) CDM:
      • Masukkan JDC ke dalam CDM atau tekan nombor JDC enam belas (16) digit untuk isian semula
      • Isian semula melalui CDM adalah percuma.
      (iii) ATM:
      • Masukkan Kad Debit HLB Pelanggan ke dalam ATM dan tekan nombor JDC enam belas (16) digit untuk isian semula.
      • Isian semula melalui ATM adalah percuma.
      (iv) Connect:
      • Layari https://s.hongleongconnect.my/ dan pindahkan daripada mana-mana CASA/CASA-i ke dalam nombor JDC- i enam belas (16) digit.
      • Isian semula menerusi Connect adalah percuma.
    </language2>
  </chunk>

  <chunk number="16">
    <language1>
      4.0 Online Transactions
      (a) Any registration for Connect access must be done by the Customer.
      (b) The Customer is allowed to transact with the JSA via Connect. For the full list of transactions allowed at Connect, please visit our website www.hlb.com.my/app
    </language1>
    <language2>
      4.0 Transaksi dalam talian
      (a) Sebarang pendaftaran untuk akses Connect mesti dilakukan oleh Pelanggan.
      (b) Pelanggan dibenarkan untuk melakukan transaksi dengan JSA melalui Connect. Untuk senarai penuh transaksi yang dibenarkan di Connect, sila layari laman sesawang kami di www.hlb.com.my/app
    </language2>
  </chunk>

  <chunk number="17">
    <language1>
      5.0 Conversion of the 3-in-1 JA benefits once the beneficiary attains the age of eighteen (18) years
      (a) All benefits extended under the 3-in-1 JA will end effectively on the following month after the beneficiary attains the age of eighteen (18). The JSA will be automatically converted into a normal savings account (“Savings Account”) in the joint names of the Customer as the primary accountholder and beneficiary as the joint accountholder.
      (b) The account number of the JSA will be retained and applied to the Savings Account, which is governed by the General Terms & Conditions of Accounts.
      (c) Existing JFD (if any) will remain as per contracted rate and tenure until maturity, upon which: (i) the JFD will not be renewed further; and (ii) the JFD principal amount and interest will be credited into the Savings Account upon maturity.
    </language1>
    <language2>
      5.0 Penukaran manfaat JA 3-dalam-1 apabila benefisiari mencapai umur lapan belas (18) tahun
      (a) Segala manfaat di bawah JA 3-dalam-1 akan ditamatkan pada bulan berikutnya setelah benefisiari mencapai umur lapan belas (18) tahun. JSA akan bertukar secara automatik kepada akaun Hong Leong simpanan (“Akaun Simpanan”) atas nama bersama Pelanggan sebagai pemegang akaun utama dan benefisiari sebagai pemegang akaun bersama.
      (b) Nombor akaun JSA akan dikekalkan dan diguna pakai kepada Akaun Simpanan, yang tertakluk pada Terma & Syarat Am Akaun.
      (c) JFD sedia ada (jika ada) akan kekal mengikut kadar dan tempoh ditetapkan sehinggalah tarikh matang, pada ketika itu nanti: (i) JFD tidak akan diperbaharui lagi; dan (ii) amaun pokok JFD serta keuntungannya akan dikreditkan ke dalam Akaun Simpanan apabila matang.
    </language2>
  </chunk>

  <chunk number="18">
    <language1>
      (d) JFD quarterly e-Statement will be generated in March, June, September and December of the calendar year to replace the 3-in-1 JA e-Statement and will be made available on Connect.
      (e) The JDC will also no longer be valid for usage. The Re-loadable Account will be automatically closed once the JSA is converted into the Savings Account, and the remaining balances will be transferred to the Savings Account. The Customer and the beneficiary are required to visit any HLB/HLISB branches with their MyKad to replace the JDC with a new debit card linked to the Savings Account.
      (f) Written notification will be given by HLB to the Customer one month before the beneficiary attains the age of 18 years on the conversion of JSA into the Savings Account.
    </language1>
    <language2>
      (d) Penyata elektronik suku tahunan JFD akan dikeluarkan pada bulan Mac, Jun, September dan Disember untuk menggantikan Penyata elektronik Akaun Junior 3-dalam-1 dan akan disediakan melalui Connect.
      (e) JDC juga tidak lagi sah untuk penggunaan. Akaun Isian Semula akan ditutup secara automatik sebaik sahaja JSA ditukar kepada Akaun Simpanan, dan baki selebihnya akan dipindahkan ke dalam Akaun Simpanan. Pelanggan dan benefisiarinya dikehendaki mengunjungi mana-mana cawangan HLISB/HLB dengan membawa MyKad mereka untuk menggantikan JDC dengan kad debit baharu yang dipautkan ke Akaun Simpanan.
      (f) Pemberitahuan bertulis mengenai pertukaran JSA kepada Akaun Simpanan akan dikeluarkan oleh HLB kepada Pelanggan sebulan sebelum benefisiari mencapai umur 18 tahun.
    </language2>
  </chunk>

  <chunk number="19">
    <language1>
      6.0 Fees and Charges for the 3-in-1 JA
      (a) Cash withdrawal OTC can only be made by completing the prescribed form and producing the documents required by HLB.
      (b) HLB reserves the right to change such mode or manner of cash withdrawal at any time with twenty-one (21) calendar days’ prior notice.
      (c) No fee will be charged for the first OTC withdrawal of each calendar month. A service fee of Ringgit Malaysia Two (RM2) will be imposed for each subsequent withdrawal within the same month.
      (d) Withdrawal transactions include but are not limited to all debit transactions such as cash withdrawal and debit transfers done OTC but excludes SI and closing of account.
      (e) For the full list of fees and charges, please visit our website www.hlb.com.my/dc1 or scan here:
      Member of PIDM. Hong Leong 3-in-1 JA is protected by PIDM up to RM250,000 for each depositor.
    </language1>
    <language2>
      6.0 Fi dan Caj bagi JA 3-dalam-1
      (a) Pengeluaran tunai OTC hanya boleh dibuat dengan mengisi borang yang ditetapkan dan menunjukkan dokumen-dokumen yang dikehendaki HLB.
      (b) HLB berhak mengubah kaedah atau cara pengeluaran tunai pada bila-bila masa dengan memberi notis awal dua puluh satu (21) hari.
      (c) Tiada fi akan dikenakan untuk pengeluaran OTC pertama setiap bulan. Fi perkhidmatan sebanyak Ringgit Malaysia Dua (RM2) akan dikenakan bagi setiap pengeluaran berikutnya dalam bulan yang sama.
      (d) Transaksi pengeluaran adalah termasuk tetapi tidak terhad kepada semua transaksi debit seperti pengeluaran tunai dan pindahan debit yang dilakukan melalui OTC tetapi tidak termasuk SI dan penutupan akaun.
      (e) Untuk senarai penuh yuran dan caj, sila layari laman sesawang kami di www.hlb.com.my/dc1 atau imbas kod di bawah.
      Ahli PIDM. Hong Leong JA 3-dalam-1 dilindungi oleh PIDM setakat RM250,000 bagi setiap pendeposit.
    </language2>
  </chunk>

  <chunk number="20">
    <language1>
      If you have any enquiries regarding the terms and conditions and/or require a copy of the Bahasa Malaysia version, you may seek clarification from our staff who attended to you. Alternatively, please email us at hlonline@hlbb.hongleong.com.my
      Sekiranya anda mempunyai sebarang pertanyaan mengenai terma dan syarat dan/atau memerlukan salinan terma dan syarat dalam versi Bahasa Malaysia, anda boleh mendapatkan penjelasan daripada kakitangan kami yang membantu anda. Sebagai alternatif, sila e-mel kami di hlonline@hlbb.hongleong.com.my.
    </language1>
    <language2>
      Sekiranya anda mempunyai sebarang pertanyaan mengenai terma dan syarat, anda boleh mendapatkan penjelasan daripada kakitangan kami yang membantu anda. Sebagai alternatif, sila e-mel kami di hlonline@hlbb.hongleong.com.my
    </language2>
  </chunk>

</chunked_documents>